---
aliases:
- /2013/09/27/%ce%bf%ce%bc%ce%ac%ce%b4%ce%b5%cf%82-%ce%bc%ce%b5%ce%bb%ce%ad%cf%84%ce%b7%cf%82
title: "Ομάδες μελέτης"
date: 2013-09-27
---

**"μαρξισμός";** Οι ιστορικές ρίζες της Αριστεράς και του μαρξισμού στην αστική επανάσταση των 17ου-18ου αιώνα και στην κρίση του καπιταλισμού τον 19ο αιώνα, διερευνούνται μέσω κειμένων του Καρλ Μαρξ, έχοντας υπόβαθρο τη ριζοσπαστική φιλοσοφία των Ρουσσώ, Καντ, και Χέγκελ. Οι απόπειρες κατά τον 20ό αιώνα να ανακτηθεί ο Μαρξ και η πολιτική συνείδηση του μαρξισμού από τη Σχολή της Φραγκφούρτης και τη "Νέα Αριστερά" των δεκαετιών του 1960 και '70, πλαισιώνουν το πρόβλημα της συνείδησης της Αριστεράς από τα μέσα του 20ού αιώνα μέχρι σήμερα, μέσω γραπτών των Τζούλιετ Μίτσελ, Άντολφ Ρηντ, Μόις Ποστόουν, Ένωσης των Σπαρτακιστών (ΗΠΑ), μεταξύ άλλων, αλλά και των Τέοντορ Αντόρνο, Μαξ Χορκχάιμερ, Γκέοργκ Λούκατς, Καρλ Κορς και Λέζεκ Κολακόφσκι. **II. Εισαγωγή στον επαναστατικό μαρξισμό** Μέσω ανάγνωσης βασικών κειμένων της σημαντικότερης περιόδου της ιστορίας του μαρξισμού, κατά τη Β' Διεθνή και την κρίση της στις αρχές του 20ού αιώνα, προσεγγίζουμε το πρόβλημα της συνείδησης αυτής της ιστορίας και των πολιτικών συνεπαγωγών της για το παρόν μας. Η μελέτη περιλαμβάνει Λούξεμπουργκ, Λένιν, Τρότσκι, τους φιλοσοφικούς στοχασμούς επί του μαρξισμού των Λούκατς και Κορς, και τις διακλαδώσεις τους στη Σχολή της Φραγκφούρτης, στην κριτική θεωρία των Μπένγιαμιν, Χορκχάιμερ και Αντόρνο.
